# PCTO cd5050 - Liceo Castelnuovo

Questa cartella contiene le istruzioni e un template (un notebook modello) da cui potete prendere spunto per sviluppare il vostro progetto.

Per mercoledì 29 marzo, provate a esplorare uno dei dataset presenti nella cartella cd5050-LiceoCastelnuovo/Datasets secondo il template e provate a chiedervi che tipo di informazioni vorreste studiare, ne parleremo insieme mercoledì e vi suggerirò quali funzioni utilizzare delle librerie.

Ho aggiunto qui anche un paio di notebook sviluppati da altri ad esempio di come si possano analizzare le statistiche sportive, in particolare quelle sul calcio. Come accennavo venerdì, è un campo di applicazione recente che sfrutta le nuove tecniche di videoanalisi che si basano algoritmi di intelligenza artificiale e che riescono per esempio a localizzare in ogni istante la posizione di un calciatore all'interno del campo di gioco, generando così dati che prima non erano disponibili a questo livello di dettaglio. 

La cosa davvero bella della "catena" di strumenti informatici che stiamo usando è che riusciamo a seguire il ragionamento di chi ha scritto il notebook ed eseguire le parti ("celle") di codice avendo un'idea generale di cosa fanno (qui calcola un indice statistico, là genera un grafico) senza necessariamente capire nel dettaglio ogni singolo comando. Quando vogliamo esplorare il ragionamento cambiando quello che chiediamo al computer, non ci resta che andarci a studiare le istruzioni di quella cella di codice. Le librerie di funzioni sono molto vaste, non si imparano sui manuali ma usando una funzione alla volta, quelle che usiamo più frequentemente ci diventano poi familiari. 

Per Pandas, per le funzioni più usate potete dare un'occhiata [qui](https://medium.com/analytics-vidhya/top-20-pandas-functions-which-are-commonly-used-for-exploratory-data-analysis-3cb817a60f46) o [qui](https://medium.com/techtofreedom/10-pandas-functions-that-help-you-understand-a-dataset-completely-b7de7e7e14ab)

Riassumo la "catena" di strumenti informatici che stiamo utilizzando: 1) Python come linguaggio di programmazione insieme alle sue librerie specializzate "Pandas" per il trattamento dei dati, "Numpy" per la matematica e la statistica, e quelle per la visualizzazione dati che producono i grafici come "Matplotlib" (ce ne sono tante come "Seaborn", "Plotly" e altre); 2) l'interfaccia interattiva di tipo notebook chiamata "Jupyter" con cui possiamo mescolare agilmente "celle" di istruzioni di codice che possono essere eseguite e "celle" di testo e immagini a commento, e abbiamo visto ci permette di fare dei "ragionamenti interattivi" senza perderci in troppi dettagli tecnici di programmazione; 3) il sistema Colab che ci permette di eseguire il tutto in maniera snella per mezzo dei servizi Cloud di Google senza dover istallare nulla sul nostro computer (cosa che si rivela spesso un passaggio tecnico molto noioso).

### Pinguini Template
[![Open In Colab](https://colab.research.google.com/assets/colab-badge.svg)](https://githubtocolab.com/aprodi/cd5050-LiceoCastelnuovo/blob/main/Progetto/pinguini_template.ipynb)

### Football
[![Open In Colab](https://colab.research.google.com/assets/colab-badge.svg)](https://githubtocolab.com/aprodi/cd5050-LiceoCastelnuovo/blob/main/Progetto/football_visual.ipynb)
